<!DOCTYPE html>
<html lang="en">
<head>
    <meta charset="UTF-8">
    <title>HTML5 - част 1: семантични тагове, тагове за форми. Примери</title>
    <link rel="stylesheet" href="./css/styles.css">
</head>
<body>
<header>
    <h1>HTML5 - част 1: семантични тагове, тагове за форми. Примери</h1>
</header>
<aside>
    <nav>
        <ul>
            <li><a href="">Увод</a></li>
            <li><a href="">HTML5 - същност и нововъведения</a></li>
            <li><a href="">Семантичен HTML</a></li>
            <li><a href="">Форми в HTML5</a></li>
            <li><a href="">Примери</a></li>
            <li><a href="">Заключение</a></li>
            <li><a href="">Източници</a></li>
        </ul>
    </nav>
</aside>
<main>
    <section>
        <header>
            <h2>Увод</h2>
        </header>
        <p><strong>HTML5</strong> е следващото поколение на <strong>HTML</strong> (<em>HyperText Markup Language</em>).
            Той е език за маркиране, който се
            използва за структуриране и представяне на съдържание в Уеб. Предложен е от Консорциума на Световната
            мрежа (<em>World Wide Web Consortium</em>), който е основната организация по стандартизация, установяваща
            международни стандарти за уеб технологии.</p>
        <p><strong>HTML5</strong> е представен на 22.01.2008г. Той предоставя нови функционалности и други черти,
            необходими за модерните уеб приложения. В допълнение, той стандартизира много характеристики на уеб
            платформите, които разработчиците често са използвали от години, но които не са били документирани и
            проучвани официално до този момент. </p>
        <p><strong>HTML5</strong> е проектиран да бъде междуплатформен. Не е необходимо използването на точно
            определена операционна система като <em>Windows</em>, <em>MacOS</em> или <em>Linux</em>, за да може да се
            възползваме от <strong>HTML5</strong>. Единственото изискване е наличието на модерен уеб браузър.
            Съществуват редица безплатни модерни браузъри за всички известни операционни системи като
            <em>Google Chrome</em>, <em>Mozilla Firefox</em>, <em>Apple Safari</em>, <em>Opera</em> и т.н. </p>
        <p><strong>HTML5</strong> е създаден да бъде обратно съвместим със съществуващите вече версии на уеб браузъри и
            уеб страници. Повечето нови функционалности са изградени на основата на вече съществуващи елементи, което
            гарантира поддръжката и на по-стари версии на браузъри.</p>
    </section>
    <section>
        <header>
            <h2>HTML5 - същност и нововъведения</h2>
        </header>
        <p>
            <strong>HTML5</strong> не представлява само едно голямо нещо, което цялостно или се поддържа от даден
            браузър или не. Той е колекция от индивидуални черти (елементи), за които е указано от всеки браузър и
            версия дали ги поддържа или не.
        </p>
        <p>Съществуват редица начини за проверка дали определен браузър поддържа дадена функционалност. Един от тях е
            чрез библиотеката <em>Modernizr</em>, <strong>JavaScript</strong> библиотека с отворен код. Тя
            долавя поддръжката на много отличителни черти на <strong>HTML5</strong> и <strong>CSS3</strong>.
            Може да бъде изтеглена от <a href="https://modernizr.com/">официалната страница</a> на библиотеката и
            импортирана като скрипт в нашата <strong>HTML</strong> страница по следния начин:
            <code>
                &lt;script src="modernizr.min.js">&lt;/script>
            </code>
            Тя стартира автоматично без да има нужда да викаме експлицитно някакъв неин метод. Съдържа множество от
            булеви стойности, които отговарят за всяка функционалност, като по този начин лесно може да бъде проверено
            дали даден елемент или свойство се поддържа от съответния браузър.
        </p>
        <p>Едно нововъведение в HTML5 е елементът
            <strong>&lt;canvas></strong> и цялото след него т.нар. <strong>Canvas API</strong>. Той представлява
            растерно платно, което е зависимо от разделителната способност и което може да се използва за визуално
            пресъздаване на графи, графики за игри и други визуални изображения. Платното (<em>canvas</em>) представлява
            правоъгълник, заемащ определена част от страницата и в който може да се използва <strong>JavaScript</strong>
            за рисуване на всяко едно нещо. <strong>HTML5</strong> дефинира множество от функции за изобразяване на
            форми, дефиниране на пътища, създаване на градиенти, прилагане на трансформации и др. Проверка дали
            браузърът поддържа <strong>HTML5 Canvas API</strong> може да бъде направена по следния начин:</p>
        <pre><code>function supports_canvas() {
    return !!document.createElement('canvas').getContext;
}       </code></pre>
        <p>Друг елемент, който е нововъведение в <strong>HTML5</strong>, е
            <strong>&lt;video></strong>, който служи за вграждане на видео в уеб страница. Преди развитието на <strong>HTML5</strong>
            вграждането на видео е
            било невъзможно без използването на допълнителни плъгини като <em>Apple QuickTime</em> или <em>Adobe
                Flash</em>. Тагът
            <strong>&lt;video></strong> не изисква допълнителни скриптове за визуализация и функционалност. Браузъри,
            които не поддържат
            <strong>HTML5</strong>, ще игнорират
            <strong>&lt;video></strong> елемента изцяло, но това може да е в полза на външни инструменти, които при
            срещата му,
            знаят, че на това място трябва да възпроизведат съответното видео чрез <em>Flash</em> например. Важно е
            да се знае, че <strong>HTML5</strong> елементът
            <strong>&lt;video></strong> вгражда видеото като позволява минимална гъвкавост по отношение на контрола над
            него,
            т.е. ако искаме да превъртаме чрез бутони или да прилагаме други възможности за зрителя, то
            употребата на <strong>JavaScript</strong> е задължителна. Проверка дали нашия браузър поддържа
            <strong>HTML5</strong>
            <strong>&lt;video></strong> тагът може да бъде направена по следния начин:
        </p>
        <pre><code>function supports_video() {
    return !!document.createElement('video').canPlayType;
}       </code></pre>
        <p>
            <strong>HTML5 Storage</strong> е друго нововъведение в <strong>HTML5</strong> То предоставя начин даден
            уебсайт да може да съхранява
            информация на нашия компютър и да я достъпва лесно след това. Концепцията е подобна на тази на бисквитките,
            но е предназначена за по-големи обеми от информация. Характерно за бисквитките е, че са ограничени по размер
            и браузърът ги изпраща обратно към уебсървъра всеки път, когато изисква нова страница. <strong>HTML5
            Storage</strong> остава
            на нашия компютър и даден уебсайт може да го достъпи чрез <strong>JavaScript</strong> веднага след като
            страницата е
            заредена. По отношение на въпросите за сигурност, всеки, който има физически достъп до нашия компютър, може
            с голяма вероятност да прегледа (или дори да промени) нашата <strong>HTML5 Storage</strong> база от данни.
            Когато става дума
            за браузъра, всеки уебсайт може да чете и модифицира само неговите собствени стойности, но не и да достъпи
            такива на друг уебсайт. Тази политика е известна под името „Политика на еднаквия източник“ (<em>Same-Origin
            Policy</em>). Проверка за това дали браузърът поддържа функционалността може да бъде направена чрез
            следния програмен код, изпълнен в конзолата на дадения браузър:
        </p>
        <pre><code>function supports_local_storage() {
    return ('localStorage' in window) && window['localStorage'] !== null;
}       </code></pre>
        <p>
            <strong>Web Workers API</strong> е нововъведение в <strong>HTML5</strong>, което предоставя начин за
            браузъра да изпълнява <strong>JavaScript</strong> във
            фонов режим. Чрез концепцията за <em>web workers</em> ние можем да размножаваме множество нишки, които
            всички да
            работят по едно и също време. Тези фонови нишки могат да извършват много различни дейности като сложни
            математически пресмятания, мрежови заявки и др. В същото време основната уебстраница ще може да отговаря на
            кликванията или въвеждането на клиента, без да чака вече пуснатите нишки. Проверка за това дали нашия
            браузър може да поддържа тази концепция може да бъде направена чрез следния програмен код, въведен в
            конзолата на нашия уебклиент:
        </p>
        <pre><code>function supports_web_workers() {
    return !!window.Worker;
}       </code></pre>
        <p>Четенето на статични уебстраници е лесно – свързваме се с Интернет, зареждаме уебстраницата, изключваме
            Интернет връзката, четем уебстраницата на удобно за нас отдалечено място по избор. Но какво става, ако
            искаме да имаме приложения, които да работят офлайн по подобен начин? Благодарение на <strong>HTML5</strong>
            всеки може да си
            създаде уеб приложение, което да работи онлайн.</p>
        <p><strong>Офлайн уеб приложенията</strong> стартират първоначално като онлайн такива. Първият пък, когато
            посетим подобен
            уебсайт, уеб сървърът казва на нашия браузър от кои файлове се нуждае, за да може да работи в офлайн среда.
            Тези файлове могат да бъдат всякакви – <strong>HTML</strong>, <strong>CSS</strong>,
            <strong>JavaScript</strong>, изображения и т.н. Веднъж след като браузърът
            изтегли всички необходими файлове може отново да посетим уебстраницата без да имаме повторен достъп до
            Интернет. Съответният браузър ще забележи, че сме офлайн и ще използва файловете, които вече е изтеглил
            предварително. Когато отново се върнем онлайн, всякакви промени, които сме направили, ще могат да бъдат
            качени на отдалечения уеб сървър. Проверка за наличието на тази функционалност от браузъра може да направим
            чрез поставянето на следния фрагмент код в конзолата:
        </p>
        <pre><code>function supports_offline() {
    return !!window.applicationCache;
}       </code></pre>
        <p><strong>Геолокация</strong> е свойството да научваме къде се намираме в даден момент. Има различни начини за
            установяване на
            това – чрез <em>IP адрес</em>, чрез установяване на безжична връзка, чрез прихващане на разговор с
            най-близка
            телефонна клетка, чрез GPS хардуер, който получава информация за географска ширина и дължина от сателити в
            небето и др. Проверка за наличието на тази функционалност в браузъра може да се направи чрез следния
            фрагмент код:
        </p>
        <pre><code>function supports_geolocation() {
    return !!navigator.geolocation;
}       </code></pre>
        <p>
            Други подобрения и нововъведения в <strong>HTML5</strong> са т.нар. <strong>input types</strong>, които се
            използват като елемент във формите.
            Друга иновация е т.нар. <strong>placeholder text</strong>, който се вижда в дадено текстово поле стига
            полето да е празно и
            нефокусирано. След като бъде избрано, текстът изчезва. Още едно подобрение по формите е свързано със
            зададения автофокус. Той е свързан с това, когато зареди страницата, кое поле да е селектирано предварително
            и да няма нужда да бъде посочена от клавиш или с курсора експлицитно. Това става чрез едноименния атрибут
            <em>autofocus</em>.
        </p>
        <p>
            Още едно нововъведение в <strong>HTML5</strong> е и т.нар. микродата (<em>Microdata</em>). Тя представлява
            стандартизиран начин, който да
            предостави допълнителна семантика на нашите уебстраници. Чрез микродата можем да посочим например, че дадено
            изображение има определен лиценз. Друго приложение може да бъде за анотиране на страница <em>За мен</em>.
            Всичко
            това помага на търсачките и на браузърите за по-добри резултати, както и потребителско изживяване.
        </p>
    </section>
</main>

</body>
</html>